% Statuto - Titolo IX
% Angelo D'Autilia
% [Indice](00-Indice.html)

# ART. 36

Il patrimonio sociale dell'Associazione è indivisibile ed è costituito da:

* quote sociali;
* beni mobili ed immobili di proprietà dell'Associazione;
* contributi, erogazioni e lasciti diversi;
* donazioni di enti pubblici e privati e persone fisiche e giuridiche;
* attivita' marginali di carattere commerciale;
* introiti di manifestazioni;
* fondo di riserva.

I proventi derivanti da marginali attività commerciali sono inseriti in un'apposita voce di
bilancio.

# ART. 37

Il rendiconto comprende l'esercizio sociale dal 1 gennaio al 31 dicembre di ogni anno e deve
essere presentato all'assemblea dei soci entro il 30 aprile successivo. Ulteriore deroga può
essere prevista in caso di comprovata necessità o impedimento.

# ART. 38

Il rendiconto dovrà essere composto da un prospetto illustrativo della situazione economica
relativa all'esercizio sociale e da un documento che illustri e riassuma la situazione
finanziaria dell'Associazione con particolare riferimento allo stato del fondo di riserva.
L'utilizzo di tale fondo di riserva è vincolato alla decisione dell'Assemblea dei Soci. Il
residuo attivo sarà devoluto in parte come fondo di riserva e il rimanente sarà tenuto a
disposizione per le iniziative promosse dall'Associazione.

---

[<i class="fa fa-arrow-left"></i> Statuto - Titolo VIII](Statuto-Titolo-VIII.html) -- [Torna all'indice](Statuto.html) -- [Statuto - Titolo X <i class="fa fa-arrow-right"></i>](Statuto-Titolo-X.html)
