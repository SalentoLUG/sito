% Chi Siamo
% Angelo D'Autilia
% [Indice](00-Indice.html)

# Chi siamo?

Il **SaLUG!** (Salento GNU/Linux Users Group) è principalmente _un gruppo di amici con una passione in comune_ quella per il [Software Libero][2].   
Come accaduto in moltissime altre zone d'[Italia][3] e del [mondo][4], il contatto tra utenti del sistema operativo libero **GNU/Linux**, il desiderio di reciproca collaborazione, di condivisione della conoscenza informatica libera, ha portato nel 2001, anche nel Salento, alla nascita di un gruppo di utenti di zona, il SaLUG!.  
Per entrare in contatto, conoscere ed eventualmente prendere parte al SaLUG! basta [iscriversi alla Mailing List pubblica][5]: la _piazza o bar virtuale_ dove i membri del SaLUG! discutono apertamente e liberamente.   
La [Mailing List pubblica][5] è libera ed è il posto giusto per un _primo contatto_ con il SaLUG!   
Partecipare alla Mailing List può significare seguirne le discussioni, proporre degli argomenti, delle iniziative, esprimere la propria opinione o anche semplicemente porre delle domande.   
Al momento gli iscritti alla Mailing List pubblica superano il centinaio di persone e se non sei ancora iscritto... sarai il benvenuto!

Per meglio coordinare le proprie attività, nel 2003, il SaLUG! è diventato un'[associazione culturale][6] senza scopo di lucro, apartitica e aconfessionale, che intende promuovere e sviluppare nel Salento la conoscenza informatica relativa al Software Libero, agli standard ed ai formati aperti ed ai sistemi operativi compatibili con la filosofia del [Free Software][7] (come GNU/Linux).  
L'associazione culturale SaLUG! è composta da circa una sessantina di soci che dedicano volontariamente il proprio tempo libero per perseguire gli scopi dell'associazione.

Quindi, sebbene partecipare al SaLUG! continui a significare principalmente, partecipare liberamente alla Mailing List pubblica, se ci si trova d'accordo con le linee guida dettate dallo [statuto][9] del SaLUG!, allora si può prendere _parte attiva_, richiedendo [iscrizione][10] all'associazione culturale SaLUG!, in modo da diventare socio e contribuire concretamente alle attività, ai progetti ed al futuro stesso del SaLUG!   

# Obiettivi

* Diffondere la filosofia del [Software Libero][2] sul territorio salentino (pubblica amministrazione, scuole, aziende, privati cittadini).
* Approfondire gli aspetti tecnici, legali, economici e filosofici del [Software Libero][2].
* Supportare l'utilizzo di GNU/Linux e degli altri sistemi operativi compatibili con la filosofia del [Software Libero][2].

# Iniziative

* Promuovere incontri, manifestazioni, seminari e congressi.
* Organizzare dimostrazioni pratiche sull'installazione e l'utilizzo di [Software Libero][2].
* Sviluppare documentazione e software.

# Solo una leggenda?

<div style="display:flex;">
<div style="width: 75%;">
Durante l'ultima glaciazione, il Salento era abitato dall'**Alca**, una specie di pinguino della famiglia degli Alcidi, diffuso fino al XIX secolo nell'Atlantico settentrionale dalla Norvegia fino alle coste di Terranova. La caccia spietata a cui la specie e' stata sottoposta dai balenieri prima e dai collezionisti museali poi, ne ha decretato la completa estinzione intorno alla metà dell'Ottocento.

Curiosamente questa specie rappresenta il vero pinguino in quanto e' proprio con questo termine che i balenieri europei battezzarono i noti uccelli australi, notando la straordinaria somiglianza morfologica con le Alche impenni.

_A più di diecimila anni dall'ultimo avvistamento di un'Alca nel Salento, un gruppo di "non allineati" lo riporta metaforicamente in vita..._
</div>
<div style="width:19%;">
<div style="float:right;">![Alca: il vero pinguino][11]</div>
</div>
</div>

[2]: http://www.gnu.org/philosophy/free-sw.it.html "http://www.gnu.org/philosophy/free-sw.it.html"
[3]: http://www.linux.it/LUG/ "http://www.linux.it/LUG/"
[4]: http://www.gnu.org/gnu/gnu-user-groups.html "http://www.gnu.org/gnu/gnu-user-groups.html"
[5]: http://salug.it/MailingList.html "http://salug.it/MailingList.html"
[6]: http://salug.it/Associazione.html "Associazione"
[7]: http://www.italy.fsfeurope.org/index.it.html "http://www.italy.fsfeurope.org/index.it.html"
[9]: http://salug.it/Associazione/Statuto.html "Associazione:Statuto"
[10]: http://salug.it/Associazione/Diventare_socio.html "Associazione:Diventare Socio"
[11]: http://story.salug.it/wiki/upload/thumb/7/78/Alca_big.jpg/120px-Alca_big.jpg
