% Statuto - Titolo IV
% Angelo D'Autilia
% [Indice](00-Indice.html)

# ART. 7

L'Associazione è composta dalle seguenti categorie di soci:

* soci fondatori: persone fisiche, persone giuridiche o enti riuniti per la prima
  volta per dare vita all'Associazione;
* soci ordinari: persone fisiche, persone giuridiche o enti che si impegnano a
  pagare, per tutta la permanenza del vincolo associativo, la quota annuale stabilita
  dal Consiglio Direttivo;
* soci sostenitori: persone fisiche, persone giuridiche o enti che paghino una quota
  sensibilmente superiore a quella prevista per gli associati ordinari e che vi siano
  ammessi con tale qualifica dall'Assemblea degli associati. L'ammissione ha
  effetto dalla data della deliberazione dell'assemblea.

# ART. 8

Il numero dei soci è illimitato. Può diventare socio chiunque si riconosca nel presente
Statuto, indipendentemente dalla propria appartenenza politica e religiosa, sesso,
cittadinanza, appartenenza etnica e professione. Agli aspiranti soci sono richiesti
l'accettazione dello Statuto, il godimento di tutti i diritti civili e il rispetto della civile
convivenza.

# ART. 9

Gli aspiranti soci devono presentare domanda al Consiglio Direttivo, menzionando il proprio
nome, cognome, indirizzo, luogo e data di nascita unitamente all'attestazione di accettare ed
attenersi allo Statuto, al regolamento interno e alle deliberazioni degli organi sociali.

# ART. 10

Sono soci tutti coloro che si riconoscono nei fini della Associazione, che sono disposti a
sostenerla economicamente per il raggiungimento degli scopi istituzionali, che presentano
domanda di ammissione alla Associazione e che vengono accettati da parte degli Organi
Sociali preposti. I Soci si impegnano al pagamento della quota sociale prevista e stabilita
annualmente dal Consiglio Direttivo, entro e non oltre il 30 settembre di ogni anno.

# ART. 11

I soci hanno diritto a:
* partecipare a tutte le iniziative e alle manifestazioni promosse dall'Associazione,
  come da apposito regolamento;
* a riunirsi in assemblea per discutere e votare sulle questioni riguardanti
  l'Associazione;
* ad eleggere ed essere eletti membri degli organismi dirigenti.

Hanno diritto di voto in Assemblea i soci che abbiano rinnovato la tessere almeno
cinquegiorni prima dello svolgimento della stessa. Tutti i soci hanno gli stessi
doveri e godono degli stessi diritti nei confronti dell'Associazione.

# ART. 12

Il socio è tenuto al pagamento della quota sociale, al rispetto dello statuto e del Regolamento
interno, ad osservare le delibere degli organi sociali, nonché a mantenere irreprensibile
condotta civile e morale all'interno dei locali dell'Associazione.
Le somme versate per le quote sociali non sono rimborsabili.

# ART. 13

La qualifica di socio si perde per:

* decesso;
* mancato pagamento della quota sociale;
* espulsione o radiazione;
* dimissioni, che devono essere presentate per iscritto al Consiglio Direttivo.

# ART. 14

Il Consiglio Direttivo ha la facoltà di intraprendere azione disciplinare nei confronti del
socio, mediante (a seconda dei casi) il richiamo scritto, la sospensione temporanea o
l'espulsione o radiazione per i seguenti motivi:

* inosservanza delle disposizioni dello statuto, di eventuali regolamenti o delle
  deliberazioni degli organi sociali;
* denigrazione dell'Associazione, dei suoi organi sociali, dei suoi soci;
* l'attentare in qualche modo al buon andamento dell'Associazione, ostacolandone
  lo sviluppo e perseguendone lo scioglimento;
* il commettere o provocare gravi disordini durante le assemblee;
* l'appropriazione indebita dei fondi sociali, atti, documenti od altro di proprietà
  dell'Associazione;
* l'arrecare in qualunque modo danni morali o materiali all'Associazione, ai locali
  ed alle attrezzature di sua pertinenza.
  In caso di dolo, il danno dovra' essere risarcito.

# ART. 15

Contro ogni provvedimento di sospensione, espulsione o radiazione, è ammesso il ricorso
entro trenta giorni, sul quale decide in via definitiva la prima assemblea dei soci.

---

[<i class="fa fa-arrow-left"></i> Statuto - Titolo III](Statuto-Titolo-III.html) -- [Torna all'indice](Statuto.html) -- [Statuto - Titolo V <i class="fa fa-arrow-right"></i>](Statuto-Titolo-V.html)
