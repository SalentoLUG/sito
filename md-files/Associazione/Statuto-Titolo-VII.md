% Statuto - Titolo VII
% Angelo D'Autilia
% [Indice](00-Indice.html)

# ART. 27

Il Consiglio Direttivo viene eletto dall'Assemblea dei Soci e dura in carica un anno. E'
composto da un minimo di cinque membri ad un massimo di diciannove. Tutti i consiglieri
sono rieleggibili. I consiglieri svolgono la loro attività a titolo gratuito, fatto salvo un
rimborso per eventuali spese effettivamente sostenute in nome e per conto dell'Associazione.

# ART. 28

Il Consiglio Direttivo elegge al suo interno:

* il Segretario: cura ogni aspetto amministrativo dell'Associazione, redige i
  verbali delle sedute del Consiglio e li firma con il Presidente.

Il Consiglio può inoltre distribuire fra i suoi componenti altre funzioni attinenti a
specifiche esigenze legate alle attività dell'Associazione. In caso di dimissioni, inabilità
temporanea o morte da parte di consiglieri prima della scadenza del mandato,
l'Assemblea Ordinaria provvede a nominare provvisoriamente un sostituto. Il mandato
del nuovo eletto dall'Assemblea Ordinaria scadrà comunque alla scadenza del mandato
del Consiglio Direttivo di cui entra a far parte.

# ART. 29

Compiti del Consiglio Direttivo sono:

* eseguire le delibere dell'Assemblea;
* formulare i programmi di attività sociale sulla base delle linee approvate
  dall'Assemblea e del relativo documento economico di previsione;
* predisporre il rendiconto economico e finanziario consuntivo;
* deliberare circa l'ammissione dei Soci;
* deliberare circa le azioni disciplinari nei confronti dei Soci;
* stipulare tutti gli atti e i contratti inerenti le attività sociali;
* curare la gestione di tutti i beni mobili e immobili di proprietà dell'Associazione
  o ad essa affidati;
* decidere le modalità di partecipazione dell'Associazione alle attività organizzate
  da altre Associazioni ed Enti, e viceversa, se compatibili con i principi ispiratori
  del presente Statuto.

# ART. 30

Il Consiglio Direttivo si riunisce di norma ogni 3 mesi, in un giorno prestabilito senza
necessità di ulteriore avviso, e straordinariamente quando ne facciano richiesta almeno tre
quinti dei consiglieri, o su convocazione del Presidente. Le sedute sono valide quando vi
intervenga la maggioranza dei Consiglieri, e le delibere sono approvate a maggioranza
assoluta di voti dei presenti. Le votazioni normalmente sono palesi. La parità di voti
comporta la reiezione della proposta. Delle deliberazioni del Consiglio Direttivo va redatto
verbale da annotare sul relativo registro a cura del Presidente e del segretario e tale registro
va tenuto a disposizione dei soci.

# ART. 31

Per snellire le procedure decisionali e di coordinamento dei Consiglieri, a discrezione del
Presidente del Consiglio Direttivo è possibile indire una votazione, chiamata Delibera
Telematica, da svolgersi utilizzando adeguati canali elettronici (posta elettronica, IRC, ecc.)
via Internet o reti dedicate, a patto che esista il sistema (mediante password, chiavi
pubbliche, ecc.) di identificare univocamente i partecipanti.
La Delibera Telematica è da equipararsi in tutto e per tutto ad una Delibera ordinaria,
tranne che per la verbalizzazione, la quale verrà svolta automaticamente dai sistemi tramite i
quali la riunione verrà tenuta. Copia del verbale sarà stampata e firmata dal segretario.

# ART. 32

I consiglieri sono tenuti a partecipare attivamente a tutte le riunioni, sia ordinarie che
straordinarie. Il consigliere che, ingiustificatamente, non si presenta a tre riunioni
consecutive, decade.
Decade comunque il consigliere dopo sei mesi di assenza dai lavori del Consiglio.
Il Consigliere decaduto o dimissionario sostituito, ove esista, dal socio risultato primo
escluso all'elezione del Consiglio; diversamente, a discrezione del Consiglio. La quota
massima di sostituzioni è fissata in un terzo dei componenti originari; dopo tale soglia, il
Consiglio Direttivo decade. Il Consiglio Direttivo può dimettersi quando ciò sia deliberato
dai 2/3 (due terzi) dei consiglieri. Il Consiglio decaduto o dimissionario è tenuto a convocare
l'Assemblea indicendo nuovi elezioni entro trenta giorni.

---

[<i class="fa fa-arrow-left"></i> Statuto - Titolo VI](Statuto-Titolo-VI.html) -- [Torna all'indice](Statuto.html) -- [Statuto - Titolo VIII <i class="fa fa-arrow-right"></i>](Statuto-Titolo-VIII.html)
