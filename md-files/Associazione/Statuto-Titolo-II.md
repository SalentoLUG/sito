% Statuto - Titolo II
% Angelo D'Autilia
% [Indice](00-Indice.html)

# ART. 4

L'Associazione è apartitica, aconfessionale e non persegue fini di lucro.

# ART. 5

Nella convinzione che ogni individuo abbia la libertà di fruire di software che sia libero,
intendendo con ciò il diritto di studiarlo, modificarlo, copiarlo e ridistribuirlo, e che in certi
ambiti (come la Pubblica Amministrazione) tale scelta risulti obbligata, l'Associazione ha le
seguenti finalità:

* promuovere e diffondere il Software Libero;
* approfondire gli aspetti tecnici, filosofici, politici, legali ed economici legati al Software Libero;
* proporsi come punto di riferimento, luogo di incontro e di aggregazione nel Salento (intendendo
  con ciò le province di Lecce, Brindisi e Taranto), per quanti si riconoscono nei principi del presente Statuto.

L'Associazione intende perseguire i propri scopi tramite le seguenti attività:

* organizzazione di convegni e seminari;
* amministrazione e manutenzione di un sito Web e di una o più mailing list;
* pubblicazione e distribuzione di materiale informativo, formativo, critico, saggistico e di Software Libero e aperto;
* utilizzo dei mezzi di comunicazione radiotelevisivi e le reti telematiche in maniera funzionale ai propri scopi istituzionali.

Il Consiglio Direttivo ha facoltà di organizzare anche in collaborazione con altri enti, società
e associazioni, manifestazioni culturali non rientranti nella normale attività dell'Associazione,
purché tali manifestazioni non siano in contrasto con l'oggetto sociale, con il presente Statuto e con l'Atto Costitutivo.

---

[<i class="fa fa-arrow-left"></i> Statuto - Titolo I](Statuto-Titolo-I.html) -- [Torna all'indice](Statuto.html) -- [Statuto - Titolo III <i class="fa fa-arrow-right"></i>](Statuto-Titolo-III.html)
